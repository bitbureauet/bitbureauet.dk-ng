+++
title = "Workshoprække om kryptering, internet og demokrati"
description = "imported from wordpress"
tags = []
date = "2012-01-09"
+++

Vi vil ikke overvåges, logges og registreres når vi færdes på internettet. Vi
vil have muligheden for selv at bestemme over, hvem der læser med i vores
kommunikation - det er kun rimeligt. Teknologiens strukturer muliggør mange
typer af overvågning. Myndigheder har adgang til store databaser over alle
websider vi har besøgt på nettet, Google og Facebook ved hvad vi søger på, og
kender alle vores underlige vaner, private antipiratgrupper holder øje med
hvilke filer vi deler med hinanden, IT-kriminelle forsøger at franarre os
kreditkortoplysninger osv. osv. Ved hjælp af nogle få, forholdsvis simple
værktøjer har vi imidlertid muligheden for, at genvinde kontrollen, og igen
kommunikere sikkert og privat med hinanden og resten af internettet. Over tre
dage afholder vi en række af workshops, og lærer hinanden, hvordan man bruger
disse værktøjer. Der vil være introducerende oplæg og kyndig vejledning.
Første dag er der oplæg og debat om hvorfor denne slags værktøjer er vigtige.
Dagen efter introducerer vi programmerne og underviser i, hvordan de bruges.
Deltagerne installerer programmerne på deres egne medbragte computere. Den
sidste dag er dedikeret til, at deltagerne kan få programmerne til at virke og
blive fortrolige med dem. **Fredag d. 27/01/1: Kl 17-20 - Oplæg og debat:** Er
internettet en demokrati-maskine? Hvor stort et problem er censur og
overvågning på internettet i forhold til retten til ytringsfrihed og
privatliv. Oplæg om internetpolitik og aktivisme og debat. **Lørdag d. 28/01
kl 12-17 Introduktion til værktøjer:** Hvordan virker VPN, Tor, PGP og
TrueCrypt? Hvornår og hvorfor skal man man bruge dem? **Søndag d. 29/01 kl.
12-17 Praktisk workshop:** Sådan bruger vi VPN, Tor, PGP-mail og TrueCrypt.
Workshoprækken foregår i Overdosseringens lokaler på Østerbro i København.
Nærmere information følger. Der er begrænsede pladser i lokalerne, så der skal
du tilmelde dig workshoprækken. Vi anbefaler at man deltager alle tre dage i
træk, men hvis du kan deltage en eller to af dagene, så skriv venligst i
mailen hvilke dage du kommer. Man tilmelder sig ved at sende en mail til:
tilmelding@bitbureauet.dk og skriv WORKSHOP JANUAR 2012 i emnefeltet. Hvis du
ikke når at få plads, husker vi dig til næste gang vi laver en workshop senere
på året. Workshop-rækken støttes af Dansk Ungdoms Fællesråds Initiativstøtte

