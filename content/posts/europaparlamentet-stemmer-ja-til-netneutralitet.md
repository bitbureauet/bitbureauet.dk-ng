+++
title = "Europaparlamentet stemmer ja til netneutralitet"
description = "imported from wordpress"
tags = []
date = "2014-04-04"
+++

[![savetheinternet_monopoly](https://bitbureauet.dk/wp-content/uploads/2014/04
/savetheinternet_monopoly.png)](https://bitbureauet.dk/wp-
content/uploads/2014/04/savetheinternet_monopoly.png)I går vedtog
europaparlamentet en større telepakke som bl.a. indeholder afskafning af
roaming men også indfører nye regler for netneutralitet.
Netneutralitetsaspektet af kommissionens forslag var, i følge [europæiske
netneutralitetsforkæmpere](http://savetheinternet.eu), dog fyldt med en række
potentielle smuthuller (især de såkaldte specialised services), som kunne gøre
det muligt for internetudbyderne at diskriminere i internettrafikken. Derfor
var der stillet en [række ændringsforslag](http://www.europarl.europa.eu/sides
/getDoc.do?pubRef=-//EP//NONSGML+AMD+A7-2014-0190+237-244+DOC+PDF+V0//EN) af
grupperne ALDE, GUE/GNL, De Grønne og S&D med det formål at sikre en stærk
definition af netneutralitet og lukke smuthullerne. I ugerne og måneder op til
afstemningen har begge sider lobbyeret instensivt. På den ene side de store
[tele- og internetudbydere](http://tdc.dk) og [deres stærke
lobbyorganisationer](https://www.etno.eu/), og på den anden side de
[europæiske](http://edri.org/) [digital](http://www.laquadrature.net/en)
[rights](https://www.accessnow.org/) [grupper](http://itpol.dk/) som bl.a. har
kørt effektive kampagner for at få europæere til at kontakte deres
parlamentsmedlemmer. De vigtigste af ændringsforslagene [blev
vedtaget](http://www.votewatch.eu/en/european-single-market-for-electronic-
communications-draft-legislative-resolution-vote-legislative-r.html), og
afstemningen blev udråbt som en sejr af alle, lige fra [Neelie
Kroos](https://twitter.com/NeelieKroesEU/status/451660400359383040) til
[EDRi](https://twitter.com/socialhack/status/451672510665609216). Tele- og
internetudbyderne derimod, er [ikke helt
tilfredse](http://www.version2.dk/artikel/teleindustrien-uden-roaming-priser-
faar-i-daarligere-netvaerk-57112). Alle de danske MEP'ere stemte i øvrigt for
netneutraliteten, også [Bendt
Bendtsen](https://www.facebook.com/bendtbendtsen) som denne gang fortjener ros
for at gå imod sin konservative gruppe på spørgsmålet. Kampen for
netneutralitet er dog ikke slut endnu, men afstemningen er et betydeligt
skridt i den rigtige retning.

