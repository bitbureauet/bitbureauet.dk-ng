+++
title = "Staten blokerer, befolkningen omgår: Rapport fra Tyrkiet"
description = "imported from wordpress"
tags = []
date = "2011-05-27"
+++

**I Tyrkiet indfører staten censur på internet af en række ord – så som 'gratis' og 'nøgen' – for at 'beskytte' dets borgere. Netaktivistiske teknologier som proxy-tunneller går efterhånden mainstream. Bitbureauet var i Istanbul og viser dig hvordan man omgår censur på tyrkisk vis.** ![](https://bitbureauet.dk/wp-content/uploads/2011/05/230017_190478734331573_187907054588741_429144_2295326_n.jpg) Sagen kort: De tyrkiske myndigheder har gennemført endnu en række tiltag, der vil indebære omfattende censur af internettet. Som noget helt enestående skal de tyrkiske internetbrugere nu hver og en vælge mellem fire forskellige filtre, fra 'familie', 'børn', 'husligt' og 'standard'. Under navnet '[Internetime Dokunma!](http://internetimedokunma.com/)' (Rør ikke mit internet!) var der derfor varslet demonstrationer d. 15. maj i en lang række tyrkiske byer. Bitbureauet var tilstede i Istanbul for at deltage og undersøge sagerne. 

## **138 forbudte ord – og 'forbudt' er en af dem**

De fire filtre indebærer i forskellig grad blokering af sider der måtte
indeholde blot ét af de nu omstridte 138 ord, som myndigheder har listet for
censur. Indeholdt i listen hører både tyrkiske og engelske ord, fx:

> 'lezbiyen' (lesbisk), 'sisman' (overvægtig), 'homemade' (hjemmelavet),
'free' (gratis), 'cock suck' (sutte pik), 'itiraf' (bekendelse),
'masturbasyon' (onanere), 'hikaye' (fortælling / beretning), 'nefes'
(åndedræt)

Også et ord som 'yasak' (forbudt) er på ironisk vis blevet et af de forbudte
ord.

Listen kan for mange virke helt latterlig og derfor florerer satiren også i de
kritiske medier såvel som på de medbragte skilte til demonstrationen. Et
kulturelt tidsskrift annoncerede bl.a. [en
konkurrence](http://elmaaltshift.com/2011/05/12/138-kelime-hikaye-
yarismasi-27-mayisa-ertelendi/), hvor deltagere skulle indsende korte noveller
der udelukkende bestod af ord fra listen med de 138 censurerede ord. Se [hele
listen over de 138 censurerede ord
her](http://elmaaltshift.com/2011/04/27/elmaaltshift-138-kelimelik-hikaye-
yarismasi/).

[caption id="attachment_161" align="aligncenter" width="591" caption="Elif,
kulturjournalist, arbejder på en webside vis domænenavn udgøres af et af de
censurerede ord – 'bekendelser'."]![](https://bitbureauet.dk/wp-
content/uploads/2011/05/20110515_017-1024x768.jpg)[/caption] I sin mest
restriktive form indebærer censuren, at en hvilken som helst side, der
indeholder et af de 138 ord, vil blive blokeret for adgang. Siden vil mao.
ikke eksistere på det tyrkiske internet. Sådan er i hvert fald intentionen fra
myndighedernes side.

Lovforslagene retfærdiggøres med, at det skal beskytte familier, særligt børn,
fra pornografi. Men det er klart, også omstridte sager som kurdisk og, på helt
åbenlys vis, queer politik ryger med i samme omgang. Som
[queer](https://secure.wikimedia.org/wikipedia/en/wiki/Queer) bliver ens
repræsentation slettet fra internettet. Eller mere ligefremt, man bliver – som
queer – slettet fra internettet.

[caption id="attachment_157" align="aligncenter" width="592" caption="Queers
med regnbueflag var også tilstede i Istanbul"]![](https://bitbureauet.dk/wp-
content/uploads/2011/05/20110515_007-1024x768.jpg)[/caption] Et relevant
aspekt er desuden, at hvis man forsøger at omgå censuren – dvs. ikke
accepterer 'beskyttelsen' – vil det have konsekvenser. Det kunne være et ungt
barn der er usikker på sin seksualitet og vil søge viden. Det er, som så ofte
med vidtgående lovgivning, uklart hvad konsekvenserne indebærer. De
sandsynlige konsekvenser for kurdere er mere indviklet og hænger sammen med
den generelle repression fra staten. Det kommer vi kort tilbage til i
slutningen af rapporten.

Selvom jeg spurgte mig omkring var det uklart helt hvordan myndighederne vil
foretage deres regulering, dvs. hvordan udvælgelsesprocessen af overfloden af
sider skulle ske i daglig praksis, og sidst men ikke mindst den tekniske
metode for at håndhæve blokeringerne.

Det interessante spørgsmål for netaktivisterne lød desuden: Hvordan vil vi i
så fald omgå blokeringerne?

## **Almendannelse i kryptering: Blokeringen af YouTube**

Det er ikke første gang den tyrkiske stat forsøger at censurere internettet. I
over 2,5 år blokerede myndighederne for adgang til YouTube gennem en så kaldt
DNS-blokering. Men når en så central side bliver utilgængelig skaber det et
enormt pres i befolkningen for at omgå det, og de sidste par år har tyrkerne
set en voksende almendannelse i at omgå censur på internettet.

Der er lidt at lære for os i Danmark, så her er et par konkrete
indgangsvinkler:

  * Eftersom Youtube blev blokeret gennem DNS, var det bare at ændre sine DNS-indstillinger (til fx [OpenDNS](http://www.opendns.com/) – den samme ændring der omgår lignende DNS-blokeringer i Danmark [af fx The Pirate Bay](http://www.piratgruppen.org/spip.php?article869)).
  * Stedfortrædende porte til internet, så kaldte [proxyer](https://secure.wikimedia.org/wikipedia/en/wiki/Proxy_server), [blev mere almindelige](http://www.wired.com/threatlevel/2007/03/howto_evade_tur/ ). Proxyer fungerer sådan, at brugeren læser siden gennem en anden computer (stedfortræderen/proxyen), der står i et land hvor siden ikke er blokeret.
  * For at komme helt uden for statens radar, dvs. gennem tunneller i helt mørke internet også kaldet _darknets_, bruger mange nu en dynamisk proxy over [ssh](https://secure.wikimedia.org/wikipedia/en/wiki/Secure_Shell). Det er for de lidt mere erfarne, men som historien viser kan mere eller mindre eksotiske teknologier blive mainstream med nok blokeringer og netaktivister der formår at almendanne befolkningen.
I sidste ende blev det åbenlyst at blokeringen ikke virkede. Selv Tayyip
Erdogan, den tyrkiske præsident, indrømmede at have omgået censuren!

Udfaldet af Youtube-blokeringen er derfor: En side – og selvfølgelig en mængde
andre – var delvist blokeret i en årrække, men blev i mere og mere udbredt
grad ligegyldig. Regeringen lovgiver sig til censur, men det får blot
krypteringsfærdigheder til at gå mainstream og befolkningen proxyer sig
udenom.

[caption id="attachment_155" align="aligncenter" width="571" caption="En
demonstrant holder et skilt op med oplysninger til de mørke internet (så
kaldte 'darknets') der vokser frem som reaktion på statens
blokeringer"]![](https://bitbureauet.dk/wp-
content/uploads/2011/05/20110515_001-1024x768.jpg)[/caption]

## **Alle er potentiele kriminelle: Statens dobbelte strategi**

Det er meget vigtigt at påpege lovgivningsprocessen i disse censurtiltag.
Lovene er allerede gennemført – ikke gennem et lovforslag i parlamentet, men
som dekret – og vil træde i kraft i slutningen af august. To-parti-systemet er
for mange tyrkere i Istanbul allerede en farce, og at staten nu selv omgår
lovgivningsprocessen i parlamentet ses som en væsentligt tegn på øget
centralisering af magten.

Hvordan stiller det nu den tyrkiske befolkning overfor staten? For at forstå
dette, må man se lovgivningen som et strategisk tiltag, der har mere i sig end
blot sin lovtekst.

På trods af al satiren og problemerne med at tage lovene seriøst er den
omfattende, næsten latterligt brede, censur en klassisk strategi. Strategien
fungerer således: Staten formulerer lovgivning der kriminaliserer en stor del
af befolkningen og retfærdiggører det med en formodet ekstremisme, pornografi
el. lign. Samtidig forsikrer politikerne om, at almindelige borgere ikke vil
blive ramt. Helt åbenlyst forvitrer derfor retsstatens princip om en
konsistent og sammenhænge lovgivning – hvor en hel befolkningen _ikke_
kriminaliseres. I stedet forventes befolkningen at stole på, at lovene "ikke
har til hensigt at ramme almindelige borgere" og at de ikke selv på noget
tidspunkt vil blive en "ualmindelig borger".

Her kommer så det centrale i statens udvidede beføjelser: På denne måde kan
staten nemlig udvælge sine fjender med lovgivningen i ryggen, på trods af
tvivlsomme grundlag. Det bliver mao. nemmere at kriminalisere politiske
modstandere, fordi hele befolkningen allerede er kriminaliseret. Her bliver
kurdernes situation bl.a. vigtig. Hvad vil det fx betyde for de kurdiske
politikere, der pt. er nødt til at gå sammen i ad hoc-partier for at have
chance for at træde ind i parlamentet, hvis myndighederne kan bevise at flere
af dem har omgået den obligatoriske 'beskyttelse' af deres internet?

Dobbeltstrategien indebærer samtidigt at staten kan fremstille sig selv som
generøs og overbærende for de aktører som den behages ved. Så kaldte
"almindelige borgere" bryder i princippet med loven, men kan forvente, at
staten vil forbarme sig over dem. Så længe myndighederne i øvrigt ikke har
noget problem med dig, ser de igennem fingre med, at du ulovligt bryder
blokeringen.

Parallellen til antiterrorlovgivningerne og de aktuelle censurtiltag i Danmark
er åbenlyse. Det vil jeg ikke yderligere behandle her, men det er værd at
tænke videre over.

Som et yderligere perspektiv er det i øvrigt interessant hvordan at de
tyrkiske tiltag sammenlignes med kinesisk censur. Det tyrkiske internet –
alene det, at tale om 'et tyrkisk internet', lukket fra resten af internettet
– ligner nemlig mere og mere den meget kontroversielle kinesiske firewall. Men
det er samtidig en smule malplaceret at sætte de tyrkiske censurtiltag i
konflikt med en mulig optagelse i EU, når vi også i EU har udsigt til
drakoniske censurtiltag. Her tænkes specielt på det højst aktuelle forslag om
et '[Single Secure European Cyberspace](http://news.idg.no/cw/art.cfm?id=EBD65
2B3-1A64-67EA-E446B0B0BFD4E20D)', hvilket i praksis indebærer en europæisk
firewall, initieret og kontrolleret af EU-myndigheder. I stedet for at være en
modsætning til det liberale europæiske samarbejde, er den tyrkiske stat mon
snarere den europæiske censurs frontløber?

![](https://bitbureauet.dk/wp-content/uploads/2011/05/yell_sign.jpg)

### Appendix

Andre udvalgte ord fra listen med de 138 censurerede ord:

> **Adrianne (et navn),** Animal, **Hayvan ('Animal'), **Baldiz (stedsøster),
**Beat, **Buyutucu ('forstørrer'), **Ciplak ('nøgen'), **Citir ('sprød'),
**Escort, **Etek ('nederdel'), **Fire, **Girl, **Ateşli ('passioneret'),
**Frikik ('freekick'), **Free, **Gey ('bøsse'), **Gay, **Gizli ('fortrolig'),
**Haydar**, **Homemade, **Hot,** **Liseli ('gymnasieelev'),** **Nubile,
**Partner, **Pic, **Sarisin ('blond'), **Sicak ('hot')**, **Teen, **Yasak
('forbudt'), **Yerli ('lokal'), **Yetiskin ('for voksne') etc.**

_Kampagnevideo for demonstrationerne_

[![Klik for at vise på Vimeo.com](/wp-content/uploads/2011/06/forbudte-ord-
video.png)](http://vimeo.com/23613245)

En dag vil komme // _Bir gün gelecek_ Hvor kun dette vil læses // _Sadece bunu
okuyacak_ Hvor kun dette vil ses // _Sadece bunu izleyecek_ Hvor I kun vil
lytte til dette. // _Sadece bunu dinleyeceksiniz._ (Tayyip Erdogan råber) Vi
vil ikke stoppe! Vi må fortsætte! // _Durmak yok! Yola devam!_ Sig nej til
censur! //_ Sansüre dur de! _

