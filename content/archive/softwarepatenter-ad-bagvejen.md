+++
title = "Softwarepatenter ad bagvejen?"
description = "imported from wordpress"
tags = []
date = "2013-05-17"
+++

Åbent stormøde om: Softwarepanter og den fælles europæiske patentdomstol Inden
for en overskuelig fremtid skal vi formentlig have en folkeafstemning om
oprettelsen af en fælles europæisk patentdomstol. I den forbindelse er
diskussionen om software-patenter blusset op igen. I flere europæiske lande er
der forbud imod softwarepatenter, og efter en række succesfulde kampagner blev
en indførelse af softwarepatenter på EU-niveau afvist i 2005. Som udgangspunkt
mener vi, at softwarepatenter vil bremse den teknologiske udvikling,
besværliggøre open source-projekter og favorisere store virksomheder, der har
de nødvendige ressourcer til at forfølge et patent, og softwarepatenter gør
det sværere at etablere innovative små og mellemstore virksomheder.
Softwarepatenter er ikke nødvendige for at kunne udvikle en forretningsidé.
Meget af den udvikling, nettet er undergået, skyldes, at folk har stået på
skuldrene af hinanden og udviklet videre på andres idéer. Hvis
softwarepatenter indføres, vil det blive langt dyrere og mere besværligt at
udvikle nye systemer og funktioner, og det vil derfor hæmme innovationen og
væksten. Faresignaler Vi er derfor meget opmærksomme på en række faresignaler
ved en fælles europæisk patentdomstol. Den placeres sammen med den Europæiske
patentorganisation (EPO), som har godkendt mange softwarepatenter på et uklart
grundlag, den kommer tættere på en række stærke lobby-organisationer der
ønsker softwarepatenter indført. Og selv hvis vi får en undtagelse indført om,
at softwarepatenter ikke skal underlægges patentdomstolen, er der ingen
garantier for, at softwarepatenter ikke vil blive indført senere. Hvad gør vi?
Vi mener den bedste måde at bekæmpe softwarepatenter på, er ved at tage
debatten på et fagligt grundlag og i den forbindelse finde ud af, hvad vi som
it-folk kan gøre for at undgå udbredelsen af softwarepatenter. Programmet er:
Kl. 17: Velkomst ved U35, Ungdomsudvalget i PROSA Kl. 17.10: Hvad er
softwarepatenter og hvad er ophavsret? Kort oplæg ved Peter Ussing, It-
Løsningsarkitekt, CTO og Leadarkitekt og tidligere formand for PROSA i årene
2002-2008 Kl. 17.40: Hvor står vi nu? Kort oplæg ved Niels Elgaard, formand
for IT-Politisk Forening KL. 18.00: Debat Kl. 18.30: Hvad kan vi gøre nu?
Indspark ved Mikkel Nonboe, forbundssekretær i PROSA Kl. 18.40: Kommentarer og
flere forslag Kl. 18.50: Afrunding ved Niels Bertelsen, formand for PROSA Kl.
19.00: Slut Mødet er åbent for alle it-interesserede i Danmark. Mødet er
indkaldt af Bitbureauet, It-politisk forening og PROSA - Forbundet af it-
professionelle. Praktisk information Dato: 29. maj 2013 Tid: 17:00 Sted:
Vester Farimagsgade 37A, 1606 København V [Facebook
event](https://www.facebook.com/events/498121396909146/)

