+++
title = "Tak til SUPERFLEX!"
description = "imported from wordpress"
tags = []
date = "2014-09-01"
+++

**[SUPERFLEX](http://superflex.net/) giver 32.000 kr til Bitbureauet. Pengene kommer fra overskuddet af salget af Copy Lights-lamperne, der var produceret af publikum under udstillingen [Working Title: "A Retrospective Curated by XXXXXXXXX"](http://charlottenborg.dk/exhibition/view/102). **![Foto: Thomas Griesel](https://bitbureauet.dk/wp-content/uploads/2014/09/copylights.jpg) _Foto: Thomas Griesel_ I forbindelse med udstillingen kunne publikum producere de [Copy Light](http://superflex.net/tools/copy_light_factory/) lamper, der blev solgt på auktion hos Lauritz.com og under fysisk auktion på Kunsthal Charlottenborg, hvor ejeren og grundlæggeren af auktionshuset, Bengt Sundstrøm, selv svang hammeren. Overskuddet fra auktionen indbragte kr. 32.000, som SUPERFLEX nu har doneret til Bitbureauets fortsatte arbejde for et frit og åbent internet og dets brugeres digitale rettigheder. Jakob Fenger, SUPERFLEX siger: »Det fri internet er under pres i dag, ikke bare fra private aktører, der ønsker en ensretning af informationsstrømmen, men i lige så høj grad af statslige instituitioner, der påberåber sig at beskytte os. Bitbureauet er en af de få organisationer, der i Danmark aktivt tager kampen op mod de strømninger, og de er vi i SUPERFLEX glade for at have mulighed for at støtte økonomisk.« Vi takker ærbødigst! Det er muligt for alle at [støtte Bitbureauets arbejde økonomisk](https://bitbureauet.dk/stot-os/).

