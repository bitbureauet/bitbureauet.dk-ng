+++
title = "Internetsikkerhed i praksis for aktivister"
description = "imported from wordpress"
tags = []
date = "2011-09-06"
+++

Bitbureauet inviterer dig til en praktisk workshop om internetsikkerhed. Der
vil være baggrundsinformation om hvilke data, der er værd at beskytte og
hvordan du gør det. Halvdelen af workshoppen vil være praktisk, hvor du lærer
at kryptere - så tag din egen computer med. Vi vil undersøge de spor af data
du efterlader på nettet og hvordan man forhindrer, at ens aktivitet på nettet
overvåges. Vi vil diskutere fordele og ulemper ved sikker kommunikation (mail,
chat, sms) mellem folk og i den praktiske del vil du blive guidet gennem
installering og anvendelse af brugbare værktøjer. Det er en begynderworkshop,
så alle kan deltage og der er ingen dumme spørgsmål. **Tid og sted: **Onsdag
d. 21. September kl. 17-21 Overdosseringen, Helgesensgade 7, st. th, 2100
København Ø Det er gratis at deltage, men der kan være max 16 mennesker til
den praktiske del, så skriv om du kommer på
[tilmelding@bitbureauet.dk](mailto:tilmelding@bitbureauet.dk)

