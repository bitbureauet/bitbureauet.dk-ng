+++
title = "Sladderhanke i lommen"
description = "imported from wordpress"
tags = []
date = "2011-04-23"
+++

[caption id="attachment_144" align="aligncenter" width="500" caption="_Image:
David Fisher (CC Attribution 2.0)_"][![](https://bitbureauet.dk/wp-content/upl
oads/2011/04/5639609289_b5e4833829_o1.png)](https://bitbureauet.dk/wp-
content/uploads/2011/04/5639609289_b5e4833829_o1.png)[/caption] To data-
visualiseringseksperter [viste i den forgangne
uge](http://www.guardian.co.uk/technology/2011/apr/20/iphone-tracking-prompts-
privacy-fears), at din bedste ven i lommen opsamler store mængder af
information om din adfærd. Mobiltelefonen er gået fra at være et simpelt
kommunikationsværktøj, til at være en af de mest omgivelsesbevidste computere
der findes. Det havde ellers været en offentlig kendt hemmelighed blandt
kriminalteknikere, at der på iPhonen blev opbevaret en database over
telefonens lokation. Denne dataopsamling har fundet sted allerede før den
nyeste generation af Apples telefonstyresystem, iOS4. Men med iOS4 er
databasen ikke længere skjult på telefonen. Dette førte til, at Alasdair Allan
og Pete Warden udviklede et stykke visualiseringssoftware, som kan vise, hvor
du har været det seneste år, ud fra din telefons indsamlede lokationsdata.
Fænomenet med direkte eller indirekte indsamling af information om hvor du
befinder dig, er ikke begrænset til Apples iPads og iPhones.
Visualiseringssoftwaren fik kongressmedlemmet Al Franken til at [skrive et
brev til Apple](http://www.talkingpointsmemo.com/documents/2011/04/sen-al-
frankens-letter-to-steve-jobs-about-iphone-tracking.php?page=1) og få
forklaret hvorfor denne indsamling finder sted. Efter dette har det vist sig,
at også Googles Android-telefoner [gemmer og videresender
informationer](http://www.guardian.co.uk/technology/2011/apr/21/android-
phones-record-user-locations) om din position. Den oprindelige årsag til denne
praksis er sandsynligvis, at Apple og Google har brug for disse informationer,
til at forbedre telefonernes GPS. Skønt hensigten har været tilforladelig,
betyder det, at en simpel feature, som en hurtig GPS bestemmelse, har været
medvirkende til, at man kan følge en persons liv – minut for minut – igennem
de år de har ejet en mobiltelefon. Vi benytter os i stigende grad digitale
versioner af gammelkendte produkter.

  * Når vi bruger vores Dankort i Kvickly får vores bank informationer om hvor og hvor mange penge vi har brugt.
  * Når vi kører over Storebælt registrer Brobizzen vores nummerplade og hvilken vej vi kørte.
  * Når vi rejser med det nye rejsekort, kortlægges og gemmes vores rejsemønster i månedsvis.
Men blandt disse ting, er vores mobiltelefon det redskab udhuler vores
privatliv mest. De fleste mennesker kunne ikke forestille sig at forlade
hjemmet [uden at tage mobiltelefonen
med](http://www.youtube.com/watch?v=pH5UL4ja1Wg ). Vi har fået et stadig mere
symbiotisk forhold til den. Især smartphones er de store syndere, dels fordi
de synes endnu mere uundværlige pga. deres mange funktioner, og dels fordi de
indeholder meget store muligheder for at registrere ejerens færden.
Logningsbekendtgørelsen betyder, at hver gang der bliver foretaget et opkald,
sendt en SMS eller modtaget data via internetforbindelse, så bliver det
registeret hvor du befinder dig. Den aktuelle sag betyder blot, at endnu flere
lokationsinformationer bliver indsamlet og de kan indsamles af andre end
Politi og efterretningstjenester. Du kan læse mere om _locational privacy_ på
[Electronic Frontier Foundations](https://www.eff.org/wp/locational-privacy)
hjemmeside og downloade programmet til at visualisere hvor du har været på
[Github](http://petewarden.github.com/iPhoneTracker/).

