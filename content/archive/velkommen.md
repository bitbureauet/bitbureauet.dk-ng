+++
title = "Velkommen til Bitbureauet"
tags = []
date = "2011-04-07"
+++

Bitbureauet er en internetpolitisk tænketank og en interesseorganisation for
internettet. Det betyder, at vi bidrager med ideer til hvordan internettet
holdes frit og åbent, og samtidig byder vi ind med konkrete aktiviteter og
værktøjer med samme formål.

### For et frit og åbent internet

Den politiske dagsorden bag Bitbureauet er at arbejde for et frit og åbent
internet. Vi fokuserer på 5 punkter der er nødvendige betingelser for, at
internettet kan kaldes frit og åbent:

  * [Kommunikationsfrihed](https://bitbureauet.dk/fem-punkter-for-et-frit-og-abent-internet/#Kommunikationsfrihed)
  * [Privatliv og anonymitet](https://bitbureauet.dk/fem-punkter-for-et-frit-og-abent-internet/#Privatliv)
  * [Transparens](https://bitbureauet.dk/fem-punkter-for-et-frit-og-abent-internet/#Transparens)
  * [Åben innovation og netværksneutralitet](https://bitbureauet.dk/fem-punkter-for-et-frit-og-abent-internet/#Transparens)
  * [Fri kultur](https://bitbureauet.dk/fem-punkter-for-et-frit-og-abent-internet/#Frikultur)

De enkelte punkter rummer konflikter mellem hvordan internettet fungerer og
hvordan vi er vant til at vores samfund styres. Ved sin blotte tilstedeværelse
og sin natur har internettet betydet, at vi må tænke nyt og forandre
samfundet, hvis vi vil forsøge at løse disse konfilkter og samtidig bevare et
frit og åbent internet.

### Følg med

Vi opdaterer løbende med internetpolitiske nyheder og analyser, samt konkrete
projekter, tjenester og kode, der alle skal være med til at udbygge det åbne
internet. Vi har allerede været i gang et stykke tid, men nu har alle mulighed
for at følge med her på siden. I den kommende tid vil dette website udvide sig
og knopskyde, så vend snart tilbage. Du kan også tilmelde dig vores
nyhedsmail.

