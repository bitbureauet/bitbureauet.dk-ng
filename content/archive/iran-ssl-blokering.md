+++
title = "Dansk firma spøger stadig bag iransk netovervågning "
description = "imported from wordpress"
tags = []
date = "2012-02-12"
+++

I går var det 33-årsdagen for Shahens fald i Iran, hvilket tidligere har ledt
til optøjer i landet, som forløber til den bølge af oprør der har skyllet hen
over Mellemøsten i 2011. For at imødegå demonstrationer på årsdagen denne
weekend, har det iranske styre blokeret krypterede internetforbindelser siden
onsdag. [caption id="attachment_297" align="aligncenter" width="384"
caption="Antallet af brugere på anonymiseringsnetværket TOR efter blokering af
SSL-trafik."][![](https://bitbureauet.dk/wp-content/uploads/2012/02/direct-
users-off-2011-11-14-off-150-2012-02-12-ir-e1329075369557.png)](https://metric
s.torproject.org/users.html?graph=direct-users&country=ir#direct-
users")[/caption] Blokeringen omfatter adgang til hjemmesider som Google,
Facebook og Twitter, netbank, e-mail og anonymiseringsværktøjer som VPN og
TOR. Blokeringen finder sted ved at genkende SSL-krypterede
internetforbindelser, en standard for at kommunikere fortroligt og sikkert
over internettet. Overvågningen af det iranske internet har tidligere betydet,
at netbrugere er blevet anholdt på baggrund af statusopdateringer på Facebook.
Derfor er de sociale medier i stigende grad skiftet til at bruge SSL-
kryptering til at beskytte deres brugere imod at præstestyret følger med i
deres kommunikation. Som reaktion forsøgte styret først, ved hjælp af digitalt
identitetstyveri, at foregive for at være Google og Hotmail. Dette var et
meget specialiseret angreb, som relativt nemt blev opdaget og som krævede
store ressourcer at gennemføre. I den forgangne uge har styret afsløret sin
nye overvågningsstrategi: I stedet for at overvåge de krypterede
internetforbindelser, har de blot umuliggjort krypterede forbindelser
fuldstændigt. En teknologi der på denne måde kan blokere for SSL har Iran købt
af det danske firma RanTek. RanTek har tidligere været kritiseret for salget
af teknologien NetEnforcer til Iran, da der var bekymring for at udstyret
kunne bruges til at overvågning. Det fremgår af salgsmateriale til
NetEnforcer-boksen at den kan idenficere, prioritere og blokere
internetkommunikation. Produktet er udviklet til at forhindre at private
netværk bliver benyttet til peer-to-peer fildeling, computerspil eller Skype-
trafik. Den største model er i stand til at håndtere over 20 millioner
samtidige forbindelser og anvendes af internetudbydere verden over. I december
2011 afviste RanTek's danske direktør Morten Kolind at deres produkter kunne
bruges til overvågning af iranske netbrugere. Skønt at firmaets teknologi ikke
direkte kan overvåge internettrafikken, er det nyttigt i sammenhæng med andre
overvågningsystemer. Når brugerne ikke længere kan kryptere deres
internettrafik, bliver de lette mål for de allerede eksisterende iranske
overvågningssystemer. Der er uansvarligt af et dansk firma at bidrage til det
iranske præstestyres undertrykkelse af befolkningen, ligesom de amerikanske
firmaer, som eksporterede den tåregas til Egypten som regimet benyttede under
opstanden imod Mubarak. Som sikkerhedsekspert Jacob Appelbaum [siger til
Information]( http://www.information.dk/289080): »Disse overvågningssystemer
kan sammenlignes med galger eller raketudstyr. Hvorfor skulle vi så meget som
et øjeblik tro, at det ender godt for de folk, de rettes imod?« _**Opdateret
16.02.2012** [Iran har åbnet igen for SSL og
TOR](https://metrics.torproject.org/users.html?graph=direct-
users&start=2012-01-12&end=2012-02-16&country=ir&events=on&dpi=72#direct-
users)._

